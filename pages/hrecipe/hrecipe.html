<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1, maximum-scale=1.0">
    <meta http-equiv="X-UA-Compatible" content="IE=edge">
    <meta name="renderer" content="webkit">
    <link rel="stylesheet" href="css/normalize.css">
    <link rel="stylesheet" href="css/grid.css">
    <link rel="stylesheet" href="css/basic.css">
    <link rel="stylesheet" href="css/style.css">
    <title>無際大師心藥方</title>
</head>

<body>
    <section>
        <div class="container">
            <div class="row">
                <div class="col-sm-12 col-md-12 col-lg-12">
                    <h1>無際大師心藥方</h1>
                </div>
            </div>
        </div>
    </section>

    <section>
        <div class="container">
            <div class="row">
                <div class="col-sm-8 col-md-8 col-lg-8">
                    <p>大師諭世人曰。凡欲齊家。治國。學道。修身。先需服我十味妙藥。方可成就。何名十味。</p>
                    <p>好肚腸一條。慈悲心一片。溫柔半兩。道理三分信行緊。中直一塊。孝順十分。老實一個。陰騭全用。方便不拘多少。</p>
                    <p>此藥用寬心鍋內炒。不要焦。不要躁。去火性三分。於平等盆內研碎。三思為末。六波羅蜜為丸。為菩提子大。每日進三服。不拘時候。用和氣湯送下。果能如此服之。無病不瘥。</p>
                    <p>切忌言清行濁。利己損人。暗中箭。肚中毒。笑裡刀。兩頭蛇。平地起風波。以上七件。速須戒之。</p>
                    <p>此前十味。若能全用。可致上福上壽。成佛作祖。若用其四五味者。亦可滅罪延年消災免患。各方俱不用。後悔無所補。雖有扁鵲盧醫。所謂病在膏肓。亦難療矣。縱禱天地。祝神明。悉徒然哉。況此方不悞主顧。不費藥金。不勞煎煮。何不服之。偈曰。此方絕妙合天機。不用盧師扁鵲醫。普勸善男並信女。急需對治莫狐疑。</p>
                </div>
            </div>
        </div>

        <div class="btn-home">
            <a href="../../kcbindex.html">KCB</a>
        </div>



    </section>









</body>

</html>
